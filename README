



						     README
						     
	Pentru implementarea serială am creat clasa ”Database” care implementează interfața
”MyDatabase”. Această clasă conține o listă de tabele și un HashMap care conține
asocierea dintre denumurile tabelelor și poziția lor în baza de date. Tabelul este
reprezentat într-o clasă separată (”Table”) care conține o listă de coloane.
La crearea unui tabel apelez constructorul din clasa ”Table” având ca parametri
numele tabelului, lista cu numele coloanelor și lista cu tipurile coloanelor,
ultimele două fiind asociate unor indici(pentru a facilita căutarea) prin câte un HashMap.
	Pentru inserarea datelor în tabel adaug la sfârșitul fiecărei coloane valoarea
corespunzăroare din vectorul primit ca parametru, ținând cont să nu se insereze
date ce nu corespund cu tipul coloanei.
	Pentru a actualiza datele dintr-un tabel (update) pe baza unei condiții date
verific daca sunt elemente ale coloanei pentru care condiția este adevărată. Dacă
da, aplez o funcție care înlocuiește linia corespunzătoare elementului găsit. De
asemenea mă asigur că nu se dorește adăugarea unor date invalide.
	Pentru funcția de selectare mai întâi caut liniile care verifică condiția dată
ca parametru și le salvez într-un ArrayList(dacă condiția este vidă, le salvez pe
toate), apoi pentru fiecare coloană din lista de operații aplic funcția de agregare
care îi corespunde, verificând doar liniile găsite înainte. Adaug rezultatul într-un
ArrayList, care la rândul lui va fi adăugat în ArrayList-ul ce trebuie returnat.
	Pentru a asigura sincronizarea thread-urilor am implementat paradigma ”cititori-
scriitori” prezentată în cursul 4. În clasa ”Table” am identificat ca operații de
citire ”select”, iar ca operații de scriere ”insert” și ”update”. Am folosit două
semafoare , unul pentru excluderea mutuală între procese(”wr”) și celălalt pentru
accesul cititorilor(”mutexR”). De asemenea, țin evidența numărului de cititori
prin variabila ”no”(AtomicInteger – pentru a mă asigura ca se actualizează corect).
Se pot efectua mai multe operații de ”select” simultan dacă nu se execută nicio
operatie ”insert” sau ”update”, dar cele două din urmă nu se pot executa dacă se
execută orice altă operație.
